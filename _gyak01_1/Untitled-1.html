<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <p>
    <img alt= "alternativ" src="kep.jpg">
    </p>
    <p>Szia én <strong>Dani</strong> vagyok és muszáj ezt a feladatot megcsinálnom.</p>
    <h1>A digitális dokumentum szerepe az információs társadalomban</h1>
    <h2>Bevezetés</h2>
    <p>A digitális kor beköszöntével sokan megkongatták a vészharangot a könyvek felett. A modern technológiák révén létrejött új médiumok megjelenését és térhódítását a nyomtatott betű fokozatos eltűnésével állítják párhuzamba. Amit azonban elfelejtenek, amikor a könyvek haláláról, a Gutenberg-galaxist elsöprő Neumann-galaxisról beszélnek: nem a hordozó, a külső, a fizikai forma a legfontosabb, hanem a tartalom. A digitális dokumentumnak az a tulajdonsága, hogy „testetlenül” bár, de mindenki számára elérhetően létezik a virtuális térben – akár közös kulturális értékként –, számos lehetőséget rejt magában.
        Dolgozatom célja megvizsgálni, hogy a digitális dokumentum a maga sajátosságaival – valamint összehasonlítva a hagyományos, papíralapú dokumentumokkal – milyen szerepet tölt be, milyen helyet foglal el az információs társadalom életében, mennyiben képes ki¬szolgálni annak megváltozott igényeit, milyen hatásai vannak a mikro- illetve makrokörnye¬zetre, léte milyen új feladatokat ró a könyvtárakra, könyvtárosokra.
        Vizsgálódásaim során igyekeztem a téma teljes területét áttekinteni, az információs társa¬dalom fogalmától és jellemzőitől a digitális dokumentum keletkezésén, jellemzőin, a digita¬lizálás folyamatának elméleti és technikai kérdésein, a vonatkozó szabványokon át a digitális könyvtárak, szervezetek, stratégiák és programok vizsgálatáig. Mivel a terület rendkívül szerteágazó, így e dolgozat keretei közt nem vállalkozhattam a teljességre, de igyekeztem kitérni minden fontos, aktuális kérdésre.
    </p>
    <h1>1. Információs társadalom</h1>
    <h2>1.1. Mit értünk alatta?</h2>
    <p>Az információs társadalom (Information Society) kifejezés a társadalomtudományban 40, a politikában közel 25 éves múltra tekinthet vissza. Napjainkra gyűjtőfogalommá vált: egy¬szerre jelenti az „ipari civilizációt felváltó korszakot”, a társadalom- és gazdaságpolitika átfogó jövőképét formáló közösségi minőséget, valamint a következő történelmi szakasz felé mutató céloknak és folyamatoknak az összességét.
        A számítástechnika, az internet, a telekommunikáció robbanásszerű technikai fejlődése és elterjedése világméretű, össztársadalmi változások kialakulásához vezetett. Új korszak kezdő-dött, amelyet az információk soha nem látott bősége és korlátlan, világméretű terjedése jellemez. Mindenki számára felértékelődött a tudás, a korszerű ismeretek birtoklása, világossá vált az élethosszig tartó tanulás fontossága a munkaerőpiacon való érvényesülés feltételeként. Az emberek, közösségek, térségek és nemzetek közötti korszerű kommunikációs formák kialakulása és elterjedése lehetővé tette egy új, hatékonyabb együttműködés lehetőségét úgy a gazdaságban, mint a társadalmi és a közéletben. Ez a lehetőség új társadalmi struktúrák, egy másfajta kultúra, a központi hatalom és a hierarchikus osztályok helyett egy sokközpontú, horizontálisan szervezett és egymást kiegészítő önkéntes közösségekből álló társadalom megjelenéséhez vezet. Az együttműködés megváltozott keretei között a társadalmi tevékeny-ségek összességében – a termelésben is – egyre inkább meghatározóvá válik egy új termék (mint áru és mint hozzáadott érték): az információ        
    </p>
    <h2>1.2. Információs írástudás, műveltség, kultúra</h2>
    <p>Az angol information literacy kifejezést információs kultúra, információs műveltség, vagy információs írástudás néven is magyaríthatjuk. Susie Andretta szerint az információs művelt-ség a következő kihívásoknak kíván megfelelni:
        •	az információs túlterhelés, amelyet a digitális technológiák gyors fejlődése okozott,
        •	a kompetens információhasználók iránti társadalmi igény,
        •	a fogékony és informált munkaerő szükségessége, amelyet a tudásgazdaság követel meg.
        Az írástudás az olvasás és írás alapkészségein túl a megértés és a sikeres tevékenység általános képessége. A társadalmi túléléshez szükséges információk megszerzését lehetővé tevő készségeket értjük alatta. Az írástudás az „írni tudáson” túl magában foglalja az olvasás, a beszéd, a számolás, a figyelmes hallgatás és a kritikus gondolkodás készségeit, valamint azt a kulturális készséget, hogy a nyelvet megfelelő módon ismerjük fel és használjuk különböző társadalmi helyzetekben.
        Ahhoz, hogy a digitális információkhoz hozzájussunk, szükségünk van a számítógépes írás-tudás képességére, amely egyre inkább fontos feltétele az információs írástudásnak. Az információs műveltség kiindulópontja a felhasználóképzés.
        Az információs műveltség birtokában lévő ember képes megfogalmazni keresőkérdését, képes a forrás(ok) kiválasztására és vizsgálatára, az információ értékelésére, szintézisére és hasz-nálatára, vagyis a mai értelemben vett művelt ember képes felismerni, megérteni, értelmezni és felhasználni a környezetében jelenlévő hatások óriási tömegét.
    </p>
    <h2>1.3. A könyvtár szerepe az információs társadalomban</h2>
    <p>A könyvtár kezdetekről fogva a tudás, a megismerés szolgálatában állt. Napjainkban a könyvtár a tudásalapú társadalom információt gyűjtő, feltáró és szolgáltató alapintézménye, szerepe kiemelkedő fontosságú, jövője megkérdőjelezhetetlen. A könyvtári törvény kimondja, hogy az információs társadalom alapfeltétele a könyvtári rendszer, amelynek fenntartása és fejlesztése stratégiai fontosságú.
        A globalizáció, a világtrendek hatással vannak a könyvtári stratégiára. Az információs technológia fejlődése miatt, és gazdasági szempontból is komoly kihívások érik a könyv¬tár-ügyet. Olyan stratégiákat dolgoztak ki, olyan fejlesztéseket valósítottak meg világszerte – és hazánkban is –, amelyek nyomán lehetővé vált az újfajta társadalom információs igényeinek kielégítése. A könyvtárak felismerték, hogy a digitális tartalmak, illetve a tartalmak digitalizá-lása az információk hatékonyságának megsokszorozódásával jár. Az elektronikus katalógusok megjelenése, szinte minden munkafolyamat automatizálása (az integrált könyvtári rendsze-rekre való áttérés), a tartalmak digitalizálásának megkezdése, ezen felül új, gyors szolgálta-tások bevezetése csak úgy volt lehetséges, hogy ez a hivatás, ez a szakma erőteljes mértékben informatizálódott, megjelent új fogalomként a könyvtár-informatika.
        Az információs kor kihívása az internet. Szükség van-e még a hagyományos könyvtárakra? Tekinthető-e az internet a hagyományos könyvtárak digitális változatának? A válasz egy-értelmű NEM: bár valóban rengeteg információ található a világhálón, ám ezek hitelessége, mélysége, strukturáltsága, elérhetősége sok esetben kívánnivalót hagy maga után; nem be-szélve arról, hogy nincs minden digitalizálva, nem találhatunk meg MINDENT az inter¬neten. Az internet nagyszerű segédeszköz lehet a könyvtár életében, ám használatával a könyv-tárosok feladatai újabbakkal bővültek: a felhasználók számára a megfelelő ismeretek fel-kutatása, metaadatok kifejlesztése és közzététele, az internet világában kalauzi/navigációs szerep, az információk elemzése és értelmezése, oktatói/partneri szerep vállalása.
        Az internet lehetőséget teremt az információk minden eddiginél egyszerűbb, gyorsabb és szélesebb körű eléréséhez. Azonban általában a kedvezőbb anyagi–társadalmi helyzetben lévők rendelkeznek számítógéppel, internet-hozzáféréssel. A nehezebb szociális helyzetűek mindinkább lemaradnak, ez pedig – ahogy Gereben Ferenc megfogalmazta – a „Máté-effektus” megnyilvánulása a digitális térben. E „digitális szakadék” csökkentéséért sokat tehetnek a könyvtárak az információkhoz való szabad hozzáférés lehetőségének biztosításával, amellyel kapcsolatos állásfoglalását és irányelveit az IFLA internet-kiáltványában tette közzé. Magyarországon törvény rendelkezik az elektronikus információszabadság biztosí¬tásáról . E törvény célja, hogy a közérdekű adatok a közvélemény pontos és gyors tájékoz¬tatása érdekében elektronikus úton elérhetők legyenek bárki számára. Ennek értelmében a közintézmények elektronikus adatszolgáltatási kötelezettséggel bírnak, az adatok archiválása is feladatkörükbe tartozik. A törvény szerint, ha az archív adatok megőrzési ideje lejárt, ezeket át kell adni megőrzésre az OSZK-nak vagy a Neumann János Digitális Könyvtárnak, őrzésükről a továbbiakban ott gondoskodnak.
        Christine Borgman szerint a digitális könyvtár az információ-visszakereső rendszerek, valamint a könyvtárakat is magukba foglaló, de azokon túl is lépő információs intézmények kiterjesztése, „javított változata” és integrációja. Ezen kívül bevezeti a globális digitális könyvtár fogalmát, amely alatt olyan szerveződést ért, amely magában foglalja a globális információs infrastruktúrához kapcsolt és azon keresztül elérhető digitális könyvtárakat. A globális információs infrastruktúra számos ígéreteinek egyike, hogy az információ legkülön-bözőbb formáihoz való hozzáférést jobbá fogja tenni, bárhol legyenek is a források és az azok-ban keresni kívánó felhasználók. Ez potenciálisan gazdagíthatja az emberek életét, növelheti a társadalmi egyenlőséget és meggyorsíthatja az e-kereskedelmet.
        Ahogy a tudás tőkévé válik, az információhoz való szabad hozzáférést még a demokratikus társadalmakban is megkérdőjelezik. Ebből számos kihívás keletkezik a könyvtár számára. Az első az, hogy miként maradjanak láthatóak egy jól működő információs infrastruktúra része-ként, az emberek ugyanis nincsenek tudatában annak, mekkora erőfeszítést jelent, továbbá milyen anyagi és szellemi ráfordítást, szakértelmet kíván a megfelelő információk prezentá¬lá¬sa. A második kihívás a hibrid gyűjtemények kezelése, a harmadik pedig a megőrzés kérdé¬se. A negyedik kihívás abban áll, hogy a könyvtárosok hasznukra tudják-e fordítani a levél¬tárak, múzeumok és könyvtárak, valamint a hozzájuk kapcsolódó szakmák között egyre inkább elmosódó határokat.
    </p>
    <h1>2. Digitalizálás</h1>
    <p>Digitalizálás alatt azt a folyamatot értjük, melynek során a korábban más (analóg) hordozón rögzített tartalmakat valamilyen digitalizáló eszköz segítségével a számítógép által értelmezhető formában kódoljuk, illetve rögzítjük a gép által olvasható adattároló eszközre. Könyvtári környezetben célszerűbb, ha a fogalmat kissé tágabban értelmezzük: a könyvtárak digitalizálási  feladatkörébe  a  fentebb  említett  folyamat  mellett  a  digitális  objektumok begyűjtése, feldolgozása, közzététele és hosszú távú megőrzése is beletartozik.</p>
    <h2>2.1. Miért digitalizálunk?</h2>
    <p>Általánosságban elmondható,  hogy  a kulturális  örökség  digitalizálásával  lehetővé válik kultúránk legjavát közkinccsé tenni az új technológiai lehetőségek segítségével. Tószegi Zsuzsanna összefoglalta a digitalizálás legfőbb indokait könyvtári területen:
        •	értékmentés, állagmegóvás, állományvédelem – az elöregedett, sérülékeny hordozókon őrzött  információk  mentése,  az  értékes  eredeti  dokumentumok  állagának  megóvása érdekében
        •	archiválás – a digitális tartalmak hosszú távú megőrzése érdekében
        •	nyilvános szolgáltatás számára hozzáférés biztosítása – az egyáltalán nem vagy csak kispéldányszámban elérhető, de közérdeklődésre számot tartó dokumentumok elérhetővé tétele a nagyközönség számára
        •	szolgáltatás hozzáadott értékekkel –  az  eredeti,  papírformátumhoz  képest  valamilyen további funkcióval kiegészül
        •	reprodukálás – az eredeti dokumentum újra publikálása érdekében
        •	jövedelemszerzés – a digitalizált változat értékesítése vagy a digitalizált tartalom által fölkeltett érdeklődés reklámpiaci értékesítése érdekében
        •	on-demand szolgáltatás – konkrét megrendelésre történő digitalizálás.
        
        </p>

</body>
</html>